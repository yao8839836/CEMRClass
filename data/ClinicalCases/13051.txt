王女，六岁，日发寒热，两月不痊。当病作时，腹痛难禁，牙肉与指甲惨淡无华，神气|潦倒，此证俗名胎疟。从前屡次更医，或补或清，总无定见，以余观之，先贤治疟，从少阳居多，此又邪缠募原，太阴受病，腹痛可验，或|曰：少阳亦有腹痛。余曰：少阳腹痛，南阳论有明条。但此证脉小而软，略无弦象，所以医贵变通。请以予药投之，即明言之不妄矣。|人参六分白术一钱归身一钱草果五分白芍一钱柴胡四分半夏曲一钱五分橘皮八分炙草四分煨姜三片大枣二枚|